
<!DOCTYPE html
    PUBLIC "-//W3C//DTD XHTML 1.0 Transitional//EN"
    "http://www.w3.org/TR/xhtml1/DTD/xhtml1-transitional.dtd">

<html>
<head>
    <meta http-equiv="Content-Type" content="text/html; charset=UTF-8" />
    <link href="style.css" media="all" rel="stylesheet" type="text/css" />
    <title>Zadanie 60</title>
</head>
<body>
	<a href="/sw/index.html">Lista zadań</a><br />
    <h1>60. Przyciski. Odczytywanie stanu przycisku. Drganie (iskrzenie) przycisków</h1>
<p>
    <img src="/sw/img/60_1.jpg" /><br />
&nbsp;&nbsp;&nbsp;&nbsp;Bardzo często istnieje potrzeba sterowania systemem wbudowanym za pomocą przycisku lub zestawu przycisków, a nawet klawiaturą. Przyciski najczęściej wykonywane są w postaci mikroprzełączników, które po naciśnięciu zwierają styki.
</p>
<p>
&nbsp;&nbsp;&nbsp;&nbsp;Ponieważ zwolniony przycisk stanowi rozwarcie, wejście mikrokontrolera należy wstępnie spolaryzować za pomocą rezystora podciągającego (ang. pull-up). 
</p>
<p>
&nbsp;&nbsp;&nbsp;&nbsp;Może to być rezystor zewnętrzny o wartości 10kΩ podłączony do źródła zasilania i wejścia mikrokontrolera, jak również wewnętrzny rezystor pull-up.<br />
&nbsp;&nbsp;&nbsp;&nbsp;Mikrokontrolery PIC16 posiadają możliwość włączenia rezystorów podciągających na liniach portu PORTB za pomocą wyzerowania ustawienia bitu RBPU w rejestrze OPTION_REG. Żaden inny port nie posiada wbudowanych rezystorów podciągających. 
</p>
<p>
&nbsp;&nbsp;&nbsp;&nbsp;Odczytywanie wartości na wejściu mikrokontrolera wymaga wyłącznie sprawdzenia stanu odpowiedniego bitu rejestru PORTB. Należy zwrócić uwagę, że stan <b>naciśnięcia przycisku</b> sygnalizowany jest za pomocą <b>logicznego zera</b> (niskiego poziomu), natomiast stan zwolnienia przycisku za pomocą <b>logicznej jedynki</b> (wysokiego poziomu). 
</p>
<p>
&nbsp;&nbsp;&nbsp;&nbsp;Odczytywanie stanu przycisku. Po naciśnięciu przycisku program przechodzi do części oznaczonej w komentarzu „WCIŚNIĘTO”, gdzie można wykonać niezbędne operacje. Następnie program oczekuje na zwolnienie przycisku. Po zwolnieniu przycisku program wraca do początku pętli.
</p>

<p>
    <pre class="code">
MAIN: 
   banksel  OPTION_REG 
   bcf      OPTION_REG, NOT_RBPU ; włączenie pull-up na PORTB 
   banksel  TRISB 
   movlw    0xFF                 ; przełączenie portu B na wejścia 
   movwf    TRISB 
   banksel  PORTB 
KB_READ 
   btfsc    PORTB, RB0      ; czy naciśnięty przycisk? 
   goto     $-1             ; nie – wróć o jeden wiersz w górę 
                            ; WCIŚNIĘTO 
    ; tutaj wykonujemy operacje po wciśnięciu przycisku 
   btfss    PORTB, RB0      ; czy zwolniono przycisk? 
   goto     $-1             ; nie – wróć o jeden wiersz w górę 
   goto     KB_READ         ; pętla odczytywania stanu klawisza 
END
</pre>
</p>
<p>
&nbsp;&nbsp;&nbsp;&nbsp;<b>Drganie.:</b> Każdy przycisk w trakcie naciskania przez pewien moment <b>generuje ciąg zer i jedynek</b>. Stan taki, zwany <b>drganiem (iskrzeniem)</b>, jest normalnym zjawiskiem wynikającym z fizycznej budowy przełącznika.<br />
&nbsp;&nbsp;&nbsp;&nbsp;Procedura sprawdzająca, czy przycisk został naciśnięty odczyta taki stan, jako wielokrotne naciśnięcie i zwolnienie przycisku. Stan iskrzenia trwa z reguły kilka milisekund. 
</p>
<p>
&nbsp;&nbsp;&nbsp;&nbsp;Aby zabezpieczyć się przed niepoprawnym odczytem stanu klawisza należy wprowadzić opóźnienia w trakcie odczytywania. W poniższym fragmencie kodu <b>po naciśnięciu przycisku</b> następuje <b>odczekanie przez 5 ms</b>, po którym iskrzenie praktycznie już nie występuje. Identyczna sytuacja ma miejsce przy zwalnianiu przycisku. 
</p>
<p>
    <pre class="code">
KB_READ 
    btfsc   PORTB, RB0      ; czy naciśnięty przycisk? 
    goto    $-1             ; nie – wróć o jeden wiersz w górę 
    call    delay_5ms       ;odczekaj 5 ms – likwidacja iskrzenia 
    ; tutaj wykonujemy operacje po wciśnięciu przycisku 
    btfss   PORTB, RB0      ; czy zwolniono przycisk? 
    goto    $-1             ; nie – wróć o jeden wiersz w górę 
    call    delay_5ms       ; odczekaj 5 ms – likwidacja iskrzenia 
    goto    KB_READ         ; pętla odczytywania stanu klawisza
</pre>
</p>
</body>
</html>
