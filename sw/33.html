<html>
<head>
<meta http-equiv="Content-Type" content="text/html; charset=UTF-8" />
<link href="style.css" media="all" rel="stylesheet" type="text/css" />
<title>Zadanie 33</title>
</head>
<body>
	<a href="/sw/index.html">Lista zadań</a><br />
<h2>33. STRUKTURA PAMIĘCI DANYCH MIKROKONTROLERÓW PIC16F8X. REJESTRY SPECJALNE I UNIWERSALNE</h2>
<p>
    Pamięć danych mikrokontrolerów PIC16 ma organizację 8-bitową.  Instrukcje dostępu do pamięci umożliwiają odczyt i zapis poszczególnych bajtów pamięci. Pamięć danych ma organizację bankową, dzieli się na banki o rozmiarze 128 B każdy. Maksymalnie układ mikrokontrolera może posiadać do czterech banków pamięci. Rozmiar pamięci danych i liczba zaimplementowanych banków zależy od wersji mikrokontrolera.<br />
    <br />
    <br />
    W pamięci danych umieszczone są rejestry dwóch rodzajów:<br />
<ul>
<li>rejestry specjalne SFR (Special Function Register);</li>
<li>rejestry uniwersalne GPR (General Purpose Registers). Rejestry uniwersalne GPR służą do przechowywania danych, operandów instrukcji, a rejestry SFR &#8211; do komunikacji z blokami peryferyjnymi mikrokontrolera.</li>


</ul>
Rejestry SFR zajmują obszary o niskich adresach w poszczególnych bankach pamięci, powyżej obszaru SFR umieszczone są rejestry GPR. Umieszczenie rejestrów GPR i SFR w jednym obszarze adresowania pozwala na ujednolicenie sposobów dostępu tych funkcjonalnie różnych rejestrów. <br />
<br />
Najważniejsze, najczęściej wykorzystywane rejestry SFR powielane są w kilku bankach pamięci w celu zmniejszenia liczby przełączeń banków, przyśpieszenia dostępu tych rejestrów, usprawnienia sterowania blokami peryferyjnymi. <br />
<br />
Pole adresu  zawarte w kodzie instrukcji jest 7-bitowe i pozwala zaadresować do 128 B pamięci. Jeśli mikrokontroler posiada pamięć danych większą niż 128B, wykorzystuje się mechanizm podziału pamięci na banki rozmiarem 128B. <br />Bity RP1:RP0 w rejestrze STATUS przechowują numer aktywnego banku pamięci (0-3), 7-bitowy adres zawarty w kodzie instrukcji adresuje rejestr z aktywnego banku pamięci.

</p>

<p>
<h2>STRUKTURA PAMIĘCI DANYCH MIKROKONTROLERÓW PIC16F8X</h2>
<img src="/sw/img/33_1.jpg" />


</p>



</body>

</html>
