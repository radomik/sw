<html>
<head>
<meta http-equiv="Content-Type" content="text/html; charset=UTF-8" />
<link href="style.css" media="all" rel="stylesheet" type="text/css" />
<title>Zadanie 34</title>
</head>
<body>
	<a href="/sw/index.html">Lista zadań</a><br />
<h2>34. BEZPOŚREDNI I POŚREDNI DOSTĘP DO PAMIĘCI. ADRESOWANIE BEZPOŚREDNIE. PRZYKŁAD ADRESOWANIA BEZPOŚREDNIEGO. ADRESOWANIE POŚREDNIE. PRZYKŁAD ADRESOWANIA POŚREDNIEGO</h2>
<p>
Pamięć adresowana może być na dwa sposoby: pośredni i bezpośredni. 
</p>

<p>
W trybie adresowania bezpośredniego adres rejestru pamięci danych zawarty jest w kodzie rozkazu. Jest to 7-bitowy adres, który wskazuje słowo w  aktywnym banku pamięci, a wybór odpowiedniego banku dokonywany jest za pomocą bitów RP1, RP0 z rejestru STATUS. 
</p>

<p>
Efektywny 9-bitowy adres pamięci tworzy się poprzez połączenie 2-bitowego pola RP1:RP0 (starsze bity adresu) oraz 7-bitowego adresu zawartego w kodzie rozkazu. Zaadresowanie rejestrów z obszaru pamięci, który nie został zaimplementowany, powoduje odwołanie się do odpowiednich komórek pamięci w młodszych banków (zawijanie adresów polegające na ignorowaniu najbardziej znaczących bitów adresu). 
</p>

<p>
 
<pre class="code">
    <b>; Przykład adresowania bezpośredniego: </b>
    <b>; program wpisuje wartość 0 do rejestrów PORTA i TRISA</b>
    movlw  0            ; do rejestru W ładuj 0
    bcf    STATUS, RP0  ; przełącz się do banku 0 
    bcf    STATUS, RP1  ;
    movwf  PORTA        ; przepisz zawartość W do rej. 
                        ; PORTA (bank 0)
    bsf    STATUS, RP0  ; przełącz się do banku 1
    movwf  TRISA        ; przepisz zawartość W do rej. 
                        ; TRISA (bank 1)
</pre>
</p>


<p>
<h2>ADRESOWANIE POŚREDNIE. PRZYKŁAD ADRESOWANIA POŚREDNIEGO</h2>
<br />
W trybie adresowania pośredniego osiem mniej znaczących bitów adresu pamięci danych znajduje się w rejestrze specjalnym FSR (File Select Register), starszy bit adresu stanowi bit IRP z rejestru STATUS. 
<br />
<br />

Tryb adresowania pośredniego uzyskuje się przy odwołaniu do rejestru INDF o adresie 00h. Użycie rejestru INDF jako operandu powoduje, że właściwy adres argumentu pobierany jest z rejestru FSR i rozszerzany o wartość bitu IRP (starszy bit). Tryb adresowania pośredniego wymaga uprzedniego załadowania adresu komórki pamięci do FSR i odpowiedniego ustawienia bitu wyboru banków  pamięci IRP.
    
    <br />
    
<pre class="code">
	<b>; Przykład adresowania pośredniego: </b>
	<b>; program zeruje 16 komórek pamięci od adresu 0x20<br />
 movlw  0x20   ; zainicjuj wskaźnik do pamięci
 movwf  FSR    
NEXT:
 clrf   INDF   ; wyzeruj rejestr INDF 
 incf   FSR,F  ; inkrementuj wskaźnik do pamięci
 btfss  FSR,4  ; sprawdź czy wskaźnik równy 16
 goto   NEXT   ; nie &#8211; skocz do NEXT
CONTINUE:      ; tak &#8211; idź dalej
 ...
</pre>
</p>


<p>
<b> Ilustracja 1: Bezpośrednie/pośrednie adresowanie pamięci danych dla PIC16F8x </b><br />

<img src="/sw/img/34_1.png" />

</p>



</body>

</html>
